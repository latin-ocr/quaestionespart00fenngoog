l

pro explorato affirmavit Heeren in nobili opere de
fontibus et auctoritate vitarum parallelarum Ι).
Nequaquam diffiteor vel primo adspectu hanc coniec-
turam vehementer mihi arrisisse. Satis enim constat
Dellii historicum opus cognitum fuisse Plutarcho quippe
qui in eadem vita 2) ἱστορικοῦ nomine addito mentionem
eius saciat. Praeterea et hoc vere statui potest Plutar-
chum in rebus enarrandis confugisse ad auctoritatem viri,
qui Antonio familiaritate esset coniunctus Etenim quis
non inter legendum mirabitur, Antonii personam, quae
in ceteris vitae partibus in summam adducatur invidiam,
ubi primum auctor ad res Parthicas accesserit, studiose
nobis commendari, ade0, ut qui modo helluo perditis·
simus et extrema levitate notatus ob oculos nobis ver-
sabatur, nunc repente prodeat in scenam tamquam exem·
plum virtutis et constantiae. Vitia eius excusantur vel
dissimulantur, laudibus tollitur eius simplicitas, liberalitas
comitae, animus in laboribus sortis et strenuus, memo-

ratur militum favor atque gratia vel ad priscos mores
incredibilis 3). Denique et hoc veri. simile est, auctorem,
quem Plutarchus ducem sibi elegerit, luisse aut testem
oculatum aut saltem ex testibus oculatis sua petiisse.

nnn—...-

1) Vide pag. 182 operis laudati: „Hunc Dellii commentarium Plutarchum
in Antonii expeditione Parthica non modo ante oculos habuisse, sed unice quoque
secutum esse dubitari nequit ,· ita ut, quae capitibus supra memoratis legimus
pra epitome eius labenda siut, in nonnullis uero, copiosius erearratat, ipsa fere
verba retinuisse videatnr; in qno quas non Plutarchi iudicium probabit ?” Pro·
fecto parum cognitum habet Plutarchi iudicium et historiam conscribendi ra- Ι
tionem, quicunque eum per tota capita exemplum ad verbum descripsisse
iudicat. Non erat eius ingenium tam mediocre et imbecillum, ut ad res enar-
randas alienae orationis indigeret3 suis verbis reddidit quae in fontibus suis
legerat. Quod cum in universum verum sit, tum imprimis, opinor, valet in hac,
de qua agitur, operis parte, qua propriis illis et suis dotibus, orationis ubertate
et suavitate, rerum gestarum expositione clara et vivida, ipse se superasse videtur.

2) Cf. Plut. Ant. 59: πολλοὺς δὲ nal τῶν ἄλλων φίλων oi Κλεοπάτρας

κόλακες ἐξέβαλον ...... ὧν καὶΜάρκοςῆν Σιλανὸς καὶ Δέλλιος ὁ ἱστορικός.
3) Confer imprimis capita 43 et 44.

 

