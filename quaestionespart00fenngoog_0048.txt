3²

luit Tigranes qui postquam diu Seleuciae ad aulam
Parthicam obses erat retentus, circiter annum 95 1) ut
regnum vacans occuparet, in patriam redeundi potes·
tatem impetraverat eo preti0, ut partem sui imperii,
ἑβδομήκοντα αὐλῶνες qui apud Strabonem vocantur, 2)
Parthis concedere deberet. Ut erat bellicosus et imperii
propagandi cupidus, nihil habebat antiquius quam ut
graves repeteret poenas ab hoste paterno atque avit0.
Postquam vires suas confirmarat et adauxerat, bello Par-
thos persecutus est, et eorum civilibus turbis adiutus
re bene gesta non tantum recuperavit omnia quae olim
vi coactus tradiderat, sed etiam regione circa Ninum et
Arbela vastata, et Gordyene, Atropatene, Mesopotamia
occupatis Parthorum potentiam sregit ut nemo alius. 3)

Tot calamitatibus lapsum et penitus afflictum imperium
Arsacidarum tandem se erexit et pristinam recepit po-
tentiam per regem Phraatem III, cognomine Deum ap·
pellatum, qui anno 70 regnum auspicatusest. Prosperum
hunc rerum eventum non minus gratiae temporum quarn
suo consilio ac prudentiae acceptum rettulit, nam annum
vix obtinuit regnum, cum bello, quod inter Lucullum
et Tigranem exarsit, liberatus est hoste, quo nemo maio-
res calamitates imperio Parthorum intulerat. Non buius
loci est, quaecunque Lucullus et Pompeius in bello Mithri-
datico strenue gesserunt, ordine enarrare, hos igitur
mihi constituo fines, ut quas Phraates sustinuit partes
proferam.

1) Anno 95 regnum adeptus (cf. Plut. Lucull. 21) brevi ante ex Parthia
dimissus est. Cf. Justinus XXXVIII, 3: „Erat co tempore (i. e. tempore, quo
Cappadocibus rex asenatu statuitur Ariobarzanes, clrca annum 95) Tigranes
rex Armeniae, obses Parthis ante multum temporis dairas, nec olim ab iisdem
in regnum paternum remissus.

2) Strabo 532: τύχαις δ’ ἐχρήσατο ποικίλαις, κατ’ ἀρχὰς μὲν γὰρ ὡμή-
ρευσε παρὰ Πάρθοις, ἔπειτα δι’ ἐκείνων ἔτυχε καθόδου, λαβόντων μισθὸν
ἑβδομήκοντα αὐλῶνας τῆς Ἀρμενίας.

3) Cf. Plut. Lucull. 14, 21.

 

