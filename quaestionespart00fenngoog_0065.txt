’49

admiretur ignavam desidiam eorum, qui post Crassi caedem
per complures deinceps annos Euphratem transierant et
arma sua longe lateque tulerant in Syriae Asiaeque fines?
Quid, quod Phraates cum anno post Antonius totam
Armeniam in potestatem redegit, regemque Artavasden}
comprehendit, ne tum quidem Romanis obsistere, et socio
suo auxilio venire sustinuit? Haec omnia, quae explica-
tionem vix habent, nisi iam tum apud Parthos bellum
intestinum exarsisse statueris, me inducunt, ut Plutarchi
auctoritate confisus profitear, iam anno 35 Tiridaten,
idque haud dubie ab Antonio et Artavasde Medo instiga·
tum et adiutum, seditionem in Phra'atem concitasse. 1)
Ι llas discordias egregie Antonius in rem suam convertit.
Anno 34 sub initium veris in Armeniam contendit. 2)
Rege specie amicitiae in castra pertracto totam regio-
nem partim ui, partim deditione, suae facit potestatis, et
lilio suo Alexandro ex Cleopatra prognato, tradit regen-

dam. Filius Artavasdis Artaxias ,3) a popularibus in
patris locum suffectus, hostibus se opponit, sed frustra3
proelio congressus superatur et ad Phraatem confugit.
lpse Artavasdes cum uxore ac liberis in Aegyptum

abreptus ante currum victoris ductus est in triumpho quem
de Armenia Antonius Alexandriae egit, ibique paucis
annis post iussu Cleopatrae ultimum subiit supplicium.

Postero anno Romani iterum arma in Orientem con-
verterunt. Ne autem turbis Parthicis in Tiridatis gratiam
intercederent, uetuerunt in dies crescentes triumvirorum
simultates quae iam ad apertum discidium et bellum

--- αὴ

1) Iustini quoque verba: „qua victoria insolentior Phrudtes redditus, cum
multa crudeliter consuleret, in exilium a populo suo pellitur‚’' innuere mihi
videntur, secundum ipsum Trogum Pompeium haud ita multo post cladem
Antonii Parthos dissensionis fecisse initium.

2) Dio XLIX. 33 sqq. Plut. Ant. 50; Vell. 11. 82.

3) Hoc nomen habet apud Augustum in Mon. Ancyr. V. 253 Tac. An'nal.
ll, 2. loseph. A. J. XV. 4. Dio autem eum Artaxen nominat. Cloio XLIX,
395. Ll, 16.

4

 

