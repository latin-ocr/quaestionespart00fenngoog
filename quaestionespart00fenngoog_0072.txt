56

Cum igitur a Tiridate in regnum restituendo prorsus
esset alienus, nullo pacto tamen adduci poterat, ut sup-
plicem tradendo iura hospitii violaret, satis intelligens,
quo magis Parthi otio ac quiete fruerentur, eo acrius eos
fines Romanos infestaturos, Tiridate autem de medio
sublato dissensiones Parthorum plane fore exstinctas.
Tiridaten ergo secum retinuit, domiciliumque ei in Syria
concessit, non ut placidam ibi et tranquillam vitam trans-
igeret, verum ut inde turbas et motus in patria lini-
tima ciere pergeret, et, si fieri posset, occasione data,
regiam recuperaret dignitatem. Phraatis filius a Caesare
deductus est Romam, ut obsidis ibi esset loco.

Anno 29 ineunte Romam afferuntur Caesaris litterae
de rebus¹ Parthicis, haud dubie impense auctae et exor-
natae, nam non si tota Parthia manus dedisset, amg
pliores honores asenatu Caesari tribui potuissent.

Aliquanto post 1) Tiridates a factione sua revocatus
iterum belli intestini facem accendisse videtur.

Anno 2 5 Postquam magno tempore finitimas civita-
tes, ad postremum Scythas precibus fatigarat, Scytha-
rum maximo auxilio Phraates in regnum restituitur,
quorum cognito adventu Tiridates ad Caesarem in His-
paniam profugit.

Anno 24 Parthorum regern secum adducens Augustus
Romam revertitur. Eodem Phraates mittit legatos qui
Tiridaten et filium suum remitti sibi postulent. Hos

Anno 23 Augustus ut ex gravi morbo recreatus est,
introducit in senatum, qui litis diiudicationem integram
ei· relinquit. Hac potestate sibi permissa Tiridaten ne-
quaquam tradit, filium vero Phraati remittit ea lege,
ut pro eo recuperet captivos signaque militaria Crassi

et Antonii cladibus amissa. Cui conditioni a rege satis-
factum non est, donec ’

1) Infra (pag. 67.) docebimus, idverisimiliter factum esse circa anni 28 initium.

 

